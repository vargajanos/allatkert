# allatkert
## Bele akarok rakni egy sisakos kazuárt
Shadowlands története 1. – Előzmények
Gitta
2023-05-17
1 Comment
anima
,
Arbiter
,
Argus
,
Denathrius
,
Domination mágia
,
First Ones
,
Helm of Domination
,
Jailer
,
Kyrestia
,
Lich King
,
Maw
,
nathrezim
,
Oribos
,
Primus
,
Sepulcher of the First Ones
,
Shadowlands
,
Sylvanas Windrunner
,
Winter Queen
,
Zovaal
A Shadowlands történetét bemutató sorozat 1. részében a Shadowlands kiegészítő előzményét mutatom be, amit valójában a kiegészítő utolsó patchében ismertünk meg teljes egészében. Ebben a részben szó lesz Shadowlands létrejöttéről, a Jalier /Fegyőr/ történetéről és arról, mennyi esemény kapcsán fonódott már össze Azeroth sorsa a Shadowlands-szel és végül, hogy hogyan jutottunk el a kiegészítőt felvezető patch kezdetéig. Figyelmeztetés! Lesz jópár olyan részlet, amely retcon lesz a korábban megismert lore-hoz kapcsolódóan.



Shadowlands létrejötte
Az első dolog, ami a játékosközösség egy jelentős részét kiakasztotta, az mindjárt Shadowlands létrejöttéhez köthető, ugyanis ezzel a 2016-ban kiadott Warcraft Krónikákat máris átírták. A Warcraft Krónikák ugyanis azzal kezdődik, hogy kezdetben volt a Fény és volt a Void és a kettő ütközéséből jött létre a világegyetem és az azt alkotó erők. A Shadowlands során azonban megtudjuk, mielőtt lett volna Fény és Void, azelőtt voltak… az Elsők (First Ones).

Hogy kik is pontosak az Elsők, őket ki vagy mi alkotta, kicsodák, merre vannak, mit csinálnak, azt nem tudjuk, csak azt tudjuk, hogy ők alkották meg nemcsak Shadowlandset, de az összes többi dimenziót is, vagyis ők alkották meg ezt az osztott erőkön és dimenziókon alapuló univerzumot automák segítségével. Shadowlandset egy Zereth Mortis nevű helyen alkották meg, mint a Halál Birodalmát, ahova a halandó lelkek kerülnek haláluk után, és amelyet egy Veil (Fátyol) választ el a fizikai univerzumtól. Valószínű, hogy az összes többi dimenziót is ilyen Zereth nevű helyeken alkották meg, de annyit még tudunk, hogy ezeknek a Zereth-eknek a közös nexus pontja a Sepulcher of the First Ones, vagyis az Elsők Síremléke, ahol megtalálható, hogy hogyan teremtették meg az univerzumot az Elsők.

Az Elsők a Shadowlands irányítására Eternal One-okat, vagyis Öröklényeket jelöltek ki, akik együtt a Halál Pantheonját alkották (kísértetiesen hasonló a Titánok Pantheonjához, akik valószínűleg a fizikai univerzumot, az Order területét irányítják). Az Eternal One-ok az alábbiak voltak: Zovaal, Kyrestia, Primus, Winter Queen (Télkirálynő) és Sire Denathrius. Mindegyikük Shadowlands egy-egy területét irányította, és mindegyikük kapott 1-1 Sigilt, vagyis Pecsétet az Elsőktől, amelyek közösen megnyitják az utat Zereth Mortisba. Ezután az Elsők távoztak és megtiltották az Eternal One-oknak, hogy Zereth Mortis területére belépjenek.



Shadowlands felépítése
Shadowlands sokszámú és különféle területekből, különálló birodalmakból áll össze, ahova a lelkek aszerint kerülnek, hogy életükben mit tettek. Elvileg végtelen számú birodalom létezik Shadowlandsben, amit a Zereth Mortisban található Forge of Afterlife hoz létre. A legnagyobb birodalmaknak, amelyeket az Eternal One-ok irányítanak, saját Covenantjuk van, amelyek ősi és nagyerejű rendek.

Kyrestia, az Elsőszülött az Öröklények közül a legelkötelezettebb és legelszántabb, aki Archonként Bastion birodalmát és a Kyrian Covenantet irányítja. A kyrianok szárnyas, angyalszerű lények, akiknek feladata, hogy a halandók lelkeit halálukkor elkísérjék Shadowlandsbe, emellett követekként, hírnökökként szolgálnak. Kyrestia teljes mértékben hisz és kitart Bastion szigorú törvényei előtt atekintetben, hogy kiből válhat Felemelkedett Kyrian (Ascended).



A Winter Queen, vagyis a Télkirálynő birodalma Ardenweald, a nyugalom és a hibernáció birodalma, amely az élet és a halál örök körforgásának egyik fogaskereke. Ez az a hely, ahol a Vad Istenek (Wild Gods) és a természet más teremtményei haláluk után kerülnek, ahol regenerálódnak és álmodnak, mielőtt újjáéledhetnének a halandó földeken.

A Primus birodalma Maldraxxus, amelyet a Necrolordok irányítanak, és amelynek lakói Shadowlands seregét alkotják. A sereget még az Elsők tartották fontosnak annak érdekében, hogy esetleges külső fenyegetésekkel szemben megvédjék Shadowlands-et.

Sire Denathrius alapította meg a Venthyrek birodalmát, Revendreth-et, ahova azok a lelkek kerülnek, akik életükben súlyos bűnöket követtek el, de még van remény számukra, megbánhatják bűneiket, bűnhődhetnek értük, ebben nyújtanak nekik segítséget a Venthyrek. Amennyiben mégsem képesek bűneiket megbánni, a bűnhődés nem segít rajtuk, akkor az ő útjuk a Maw-ba (Bendő) vezet, amely egyfajta pokolként a menthetetlen lelkek végső gyűjtőhelye.

Shadowlandset a halandók lelkének esszenciája, az anima táplálja és működteti. Az anima 2 elemből tevődik össze, az egyik a Spirit (lélek), a másik pedig a Decay (bomlás), és ezek mértéke attól függ, hogy a halandó mennyire volt jó életében, mennyire vitt véghez jó dolgokat, ilyenkor sok anima volt található benne. Az anima annyiban hasonló a manához, hogy a halál mágia alkalmazása során ehhez nyúlnak a mágia használói.



Zovaal, az első Arbiter
Az Arbiter hivatott arra Oribos városában, hogy eldöntse, hogy egy halandó a halála után mely túlvilági birodalomba is kerül. Ehhez végigveszi mindazon dolgokat, amiket az elhunyt életében tett, mérlegeli őket és kijelöli a számára legmegfelelőbb birodalmat, amin később változtatni már nem lehet. Az első Arbiternek Zovaalt jelölték ki, aki hosszú időkön át tett eleget feladatának, ennek során pedig szembesült azzal, hogy a rendszer alapvetően hibás (vajon hol találkoztunk ilyen személlyel korábban?), és hamis az Elsőknek azon állítása, miszerint a halandók szabad akaratból cselekedhetnek. Zovaal ugyanis arbiteri munkája során azzal szembesült, hogy a halandók tetteit sokszor nem a szabad akarat, hanem a körülmények, a véletlen, vagy más személy is befolyásolja, így sokszor maga is igazságtalannak tartotta a rendszert, amely körülmények mérlegelése alapján véglegesen döntött. Másrészt úgy látta, hogy az osztott erőkön (Fény, Void, Élet, Halál, Rend, Káosz) alapuló univerzum gyenge egy általa előre látott közelgő fenyegetéssel szemben. Ezért úgy döntött, az lesz a legjobb, ha az Elsők munkáját átírják és az egész univerzumot újratervezik (Sargeras 2.0) Zovaal először szép szóval próbálta meggyőzni társait arról, hogy adják át neki Sigiljeiket, Pecsétjeiket és nyissák meg az utat Zereth Mortis felé, hogy aztán a Sepulcherben mindent átírjanak. Miután társai nem voltak meggyőződve az igazáról és nem akarták átadni a pecséteket, Zovaal erőszakhoz folyamodott és társai ellen fordult.



Zovaal büntetése
Zovaalt a többi Eternal One csak közös összefogással tudta legyőzni. Engedetlensége büntetéseként elvették tőle az Animáját és a Sigiljét, így keletkezett a lyuk a szíve helyén, valamint arbiteri szerepét is, és a pokol Shadowlands-féle változatába, a Maw-ba (Bendő) küldték Jailernek, vagyis fegyőrnek. Primus a Domination mágia segítségével bebörtönözte a Maw-ba, amit az Ardenwealdben található Heart of the Forest is megerősített, hogy a Jailer soha ne tudjon se kiszabadulni, se elhagyni a Maw-t, ahova azokat a lelkeket küldték, akiket menthetetlennek tartottak, mint olyan bűnösök, akik semmilyen feloldozásban nem részesülhetnek. Hogy elkerüljék, hogy más is lázadni kezdjen, egy érzelemmentes gépezetet bíztak meg az Arbiter szerepével.



Az idők során Zovaal nem tett le tervéről, és csak nőtt benne a bosszúvágy is társaival szemben, akik bebörtönözték. Először a Domination mágiát igyekezett kiismerni, amellyel Primus leláncolta. A Domination mágia egyfajta rúnákkal operáló halál-mágia, amelynek célja a másik akaratának teljes elnyomása. Miután Zovaal ezt kitanulta, sikeresen kiszakította láncait a helyéről, majd elkezdte kiépíteni a maga birodalmát és seregét a Maw-ban. Tehette mindezt úgy, hogy a többiek nem sok mindent gyanítottak, hiszen a Maw-ból senki soha nem került ki, így lassan maga a Jailer is egyfajta népmesei gonosz lett, akivel rémisztgették egymást Shadowlandsben. Zovaalnak mindez kapóra jött, így először a Maw-ba került lelkeket taszította az uralma alá és hozta létre belőlük a Mawswornok seregét, majd más szövetségesek után nézett.

Ilyen szövetségese volt a loa Mueh’zala, aki többek között alkut kötött Azeroth-on Odyn Őrzővel: az Őrző egyik szeméért cserébe beleshet Shadowlandsbe. Odyn ennek eredményeként alkotta meg a kyrianek mintájára a val’kyrokat, míg szeméből a Jailer létrehozta az Eye of the Jailert, vagyis a Fegyőr szemét, amelynek segítségével mindent láthatott a Maw-ban, nem maradhatott rejtve előtte szinte semmi, és feltételezhető, hogy a többi birodalom működésével is tisztában volt ezáltal.

Egy idő után a Primus gyanakodni kezdett arra, hogy valami nincs rendben a Jailer körül, és elhatározta, hogy elhagyja birodalmát, Maldraxxust és a Maw-ba utazik. Utazása előtt azonban néhány óvintézkedést tett: egyrészt hátrahagyott egy üzenetet arra az esetre, amennyiben nem térne vissza birodalmába, másrészt a Sigiljét a Korthiában, a Titkok Városában élő attendánsokra, kísérőkre bízta, hogy ne lehessen könnyen megtalálni. Gyanúja azonnal beigazolódott, ahogy a Maw területére lépett: Zovaal leszakította láncait és a Domination mágiát a Primus ellen fordítva bebörtönözte őt és megfosztotta emlékeitől. Ettől kezdve a Primust arra használta, hogy múlt nélküli és névtelen Runecarverként fegyvereket, rúnákat és más eszközöket kovácsoljon neki és szövetségesei számára.

The New Importance of Frostmourne and Helm of Domination in Shadowlands |  Speculation & Spoilers - YouTube

A nathrezimek és a Lich King
A Shadowlands másik nagy retconja a nathrezimekhez kapcsolódik (akiket már így is retconoltak korábban): szóval ezekről az eddig démoninak, a Twisting Netherből származó lényeknek gondolt rémurakról most kiderült, hogy valójában a Shadowlands szülöttei: méghozzá Sire Denathrius alkotta meg őket, aki valamikor az idők folyamán csatlakozott Zovaalhoz, és titokban őt támogatta. A nathrezimeket az univerzum kémjeinek alkotta meg, hogy a különböző kozmológiai erőkhöz elküldve segítsék elő Zovaal és Denathrius törekvéseit. A nathrezimek közül sokan a Twisting Netherbe tartottak, ahol annyi fel mágiával érintkeztek, hogy végül maguk is démonokká váltak teljesen. (Ugyanakkor ez az eredet-történet megmagyarázza, hogy miért ismerünk egy Lighttal ötvözött nathrezimet is Lothraxion személyében.)

A Twisting Netherben lévő nathrezimek örömmel csatlakoztak Sargeras Lángoló Légiójához, és ők hívták fel Sargeras figyelmét Argusra, amely Azeroth-hoz hasonlóan szintén egy világlelket rejtett magában. A nathrezimek azt javasolták Sargerasnak, hogy Argust halál-mágiával ötvözze a segítségükkel, mert így a Twisting Nether fel mágiáját megerősítve a halál mágiával sokkal gyorsabban újraélesztheti démoni seregét. Sargeras meg is fogadta a tanácsukat, így lett Argus a Lángoló Légió hajtómotorja.

A nathrezimek voltak azok is, akik Kil’jaedennek egy Lich King létrehozását javasolták, és ennek érdekében két fegyvert adtak át neki: a Frostmourne-t és a Helm of Dominationt. Mindkét ereklyét a rejtélyes Runecarver készítette a Jailer parancsára: a rejtélyes Domination mágiát és rúna-mágiát használva ezeknek az ereklyéknek a viselőit terveik szerint nem csupán Kil’jaeden, hanem majd a Jailer fogja tudni irányítani. Csakhogy nem számítottak arra, hogy mindhárom halandó, aki viselte a Helm of Dominationt, olyan erős saját akarattal rendelkezik, hogy nem voltak hajlandóak a Jailer parancsának eleget tenni: Ner’zhul, Arthas Menethil és Bolvar Fordragon mindhárman ellenálltak a sisakból suttogó erőnek, hogy Azeroth-ot és a benne rejlő világlelket a Sahdowlands fegyőrének kezére játssza.

Sylvanas in Shadowlands - Edge of Night, Jailer of the Damned, and  Vol'jin's Mystery - Wowhead News

Alku Sylvanas Windrunnerrel
Éppen ezért a Jailernek új, megbízható szövetséges után kellett néznie. Amikor Arthas legyőzése után Sylvanas Windrunner, a Banshee Királynő elkeseredettségében levetette magát az Icecrown Citadel tetejéről, a Jailernek esélye nyílt arra, hogy a val’kyrek segítségével meggyőzze Sylvanast arról, hogy csatlakozzon hozzá. Tanulva korábbi hibájából, ezúttal nem Domination mágiát alkalmazott, hanem arra játszott, hogy meggyőzheti a Sötét Úrnőt arról, hogy terve az egész univerzum érdekében áll.

A val’kyrok a halott Slyvanasnak megmutatták, hogy mi vár rá Shadowlandsben: Bansheeként elkövetett szörnyű tettei miatt az örökkévalóságig a Maw foglya marad. Sylvanast felháborította ez a sors, hiszen a Lich King irányítása alatt követte el szörnyű tetteit, nem önként választotta a Banshee létet. Azon pedig még jobban felháborodott, amikor megmutatták neki, hogy a szülei és testvére halálában szerepet játszó troll vezér, Zul’jin Revendreth-be kerül bűnhődni és vele ellentétben neki még lehetősége van bűnei megváltására. Mindezt tetézte az a tény, hogy hiába vannak Shadowlandsben a szülei és meghalt öccse, Lirath is, a Maw-ba történő száműzése azzal jár, hogy soha nem találkozhat velük.

Sylvanas mélységesen felháborodott Shadowlands ilyen elrendezésén, és azon, ahogy az Elsők megalkották az univerzumot. Dühében rögtön csatlakozott és alkut kötött a Jailerrel, aki azt ígérte neki, hogy az univerzum újrarendezése során az egyének szabad akaratán lesz a hangsúly és mindenki szabad lesz. Ezt követően a Val’kyrok segítségével Sylvanas visszatért Azeroth-ra az élők közé.



Az események beindulnak
Miután a szükséges előkészületeket megtette, a Jailernek már csak várnia kellett a katalizátorra, ami beindítja tervét az univerzum újraalkotására. Ez a pillanat pedig akkor érkezett el, amikor Azeroth halandó hősei Argusra kerültek, hogy ott személyesen harcoljanak meg Sargeras-szal, a Lángoló Légió vezetőjével, aki szintén az alapvetően hibás elrendezésű univerzumot akarta megváltoztatni tervével. A Lángoló Légió legyőzéséhez szükség volt annak hajtómotorját, Argus világ-lelkét is megölni. Amikor ez bekövetkezett, a Jailer régóta előkészített terve beindult: a halál-mágiával felturbózott világ-lélek szó szerint belecsapódott Shadowlandsbe. A fel-mágiával és halál-mágiával ötvözött világ-léleknek nem lett volna szabad Shadowlandsbe kerülnie, azonban a nathrezimek mesterkedésének köszönhetően mégis itt kötött ki. Hatalmas energiájával azonban az Arbiter nem tudott mit kezdeni, és tösszetört, megállt működni.

A Jailer csak erre várt. Az Arbiter hiányában minden Shadowlandsbe érkező lelket a Maw-ba szállíttatott a hozzá csatlakozott Forsworn Kyrianek segítségével. A halandók lelkének esszenciájával, az animával megerősíthette saját seregét, míg Shadowlands többi részén az anima-hiány, az aszály súlyos károkat kezdett okozni.

Everything new coming to World of Warcraft in Shadowlands - Polygon

Ez volt az a pillanat, amikor az immár Warchief Sylvanasnak a Jailer kiadta a parancsot: minél több lelket Shadowlandsbe juttatni, erre pedig a háborúnál semmi sem volt alkalmasabb. Sylvanas Windrunner felégette Teldrassilt és kirobbantotta a Negyedik Háborút, amelynek során nem érdekelte, hogy a Horda vagy a Szövetség szenvedett-e nagyobb veszteségeket: a cél csupán a minél több áldozat volt, hogy a Jailer serege és ereje tovább erősödhessen. Mindennek tetőpontja az volt, amikor Sylvanas Windrunner felfedte magát: az Icecrown Citadelbe ment, ahol Bolvar Fordragontól megszerezte a Helm of Dominationt és széttépte azt, felszabadítva a sisakban lévő rengeteg halálmágiát, melynek eredményeként a Shadowlandset Azeroth-tól elválasztó Veil, vagyis Fátyol szétszakadt. Emellett Sylvanas elrendelte, hogy Azeroth öt hősét elrabolják és a Shadowlands-be vigyék, hogy ott a Jailer felhasználhassa őket a maradék Sigilek megszerzéséhez. Így Anduin Wrynnt, Thrallt, Baine Bloodhoofot, Jaina Proudmoore-t is szárnyas lények ragadják el, Tyrande Whisperwindet pedig szintén megkísérelték elrabolni, de az éjelf papnő sikeresen legyőzte támadóit és elmenekült.

Azeroth vezetőinek és bajnokainak lépnie kellett. Maguk mögött kellett hagyniuk Azeroth-ot és belépniük a rejtelmes Shadowlands birodalmába, ahol nem is tudták, milyen veszélyek és világméretű játszmák várnak rájuk…
## Shadowlands összefoglaló 1. rész
Mivel már túl vagyunk a Shadowlands kiegészítőn, érdemes összefoglalóan azért megismerkedni a történetével annak érdekében, hogy lássuk, ki honnan fog nekifutni a következő kiegészítőnek. Az 1. részben a Shadowlands kialakulásával és a kiegészítő előzményeivel fogunk foglalkozni, valamint azzal, hogyan is kerültünk kapcsolatba Shadowlands-szel.



Shadowlands eredete
Shadowlandset a rejtélyes Elsők (First Ones), más néven a Progenitorok hozták létre ugyanakkor, amikor a fizikai univerzumban kialakult az élet. Shadowlandset ezek a rejtélyes lények és automa szolgáik hozták létre Zereth Mortis birodalmában. A legújabb lore szerint az Elsők voltak azok, akik a  valóság 6 kozmikus erejét (Élet-Halál, Rend-Káosz, Fény-Árnyék) felállították és a valóság kozmoszait és tereit megalkották. Ők voltak azok, akik aztán az általunk is ismert Titán Pantheont, mint a Rend kozmikus erejének Pantheonját és a Halál Pantheonját megalkották (hogy a további kozmikus erőknek is létrehoztak-e külön Pantheont, azt nem tudjuk, de utalás van az Élet/Fény, Természet/Pantheonjára, melynek Elune lehet az egyik tagja).

Zereth Mortison belül – amely a Shadowlands megalkotásának „műhelye” volt – hozták létre a Sepulcher of the First Ones helyet, amely az Elsők Síremlékét jelenti, ami egy olyan épület, amely a kozmosz visszacsinálásának módszerét tartalmazza. Itt hozták létre az Elsők az Eternal Ones-okat, vagy Örök Lényeket, akik együttesen alkották a Halál Pantheonját és a feladatuk a Halál Birodalmának irányítása volt. Mindegyik Örök Lény kapott egy-egy pecsétet, amely az általa irányított szövetséget, vagy Covenantot jelképezi. Az Elsők megtiltották nekik, hogy valaha is a Sepulcherbe lépjenek.

A Halál Pantheonjának tagjai az alábbiak voltak: Kyrestia, aki Bastiont és a Kyrianokat irányította, a Télkirálynő (Winter Queen), aki Ardenwealdben és a Night Fae Covenant felett uralkodott, Primus, aki Maldraxxusban a necrolordok vezetője volt, Denathrius, aki Revendreth és a ventyrek vezetője volt, valamint Zovaal, aki Arbiterként szolgált Oribosban.



Zovaal árulása
Az Elsők hozták létre Oribost, az Örök Várost, a helyet, ahova minden halandó lélek megérkezik a halála után. Itt az Elsők egy Arbitert neveztek ki, akinek az volt a feladata, hogy eldöntse, ki milyen túlvilági életre ítéltetett. Erre a feladatra az Elsők először Zovaalt jelölték ki, aki sokáig látta el feladatát, azonban lassan arra eszmélt, hogy az Elsők elképzelése teljesen hibás, ahogy megosztott kozmoszokat alkottak, amelyek nem fognak tudni szembenézni egy általa gondolt veszéllyel szemben. Arbiterként emellett azt is látta, hogy sok halandó sorsát nem a saját akarata, hanem külső körülmények és a sors szeszélye befolyásolja. Újra és újra azt látta, hogy a saját sorsuk feletti uralomért és szabadságukért küzdenek a halandók életükben hasztalan, ezért úgy gondolta, hogy a szabad akarat csak egy hazugság, amit az Elsők találtak ki.

Zovaal úgy gondolta, hogy az Örök Lények pecsétjei segítségével eljuthatnak a Sepulcherhez, amelynek segítségével ledönthetné ezt a valóságot és megtörhetné annak hibás ciklusát, helyette pedig egy új, egységes kozmoszt teremthetne. Zovaal felhívta társait, hogy csatlakozzanak hozzá, azonban mikor azok nem adták át neki önkéntesen a pecsétjeiket, erőszakkal próbálta elvenni tőlük. Olyan nagy volt a hatalma, hogy csak a Halál Pantheonjának egyesített ereje volt képes legyőzni őt végül Primus vezetésével.



A Pantheon ezt követően tárgyalást tartott Zovaal ügyében, ahol Kyrestia bűnösnek tartotta, amiért megszegte kötelezettségét, mint az Arbiter, a Télkirálynő kijelentette, hogy tetteivel az Élet és a Halál teljes ciklusát veszélybe sodorta, míg Sire Denathrius szerint, ha egy másik utat választott volna, akkor sokkal nagyobb dolgokat érhettek volna el közösen. Árulása büntetéseként úgy döntöttek, hogy száműzik Zovaalt a kikerülhetetlen Maw-ba, ahol örök időkre annak Jailereként, vagyis Börtönőreként szolgálhat. Megfosztották animájától és pecsétjétől is – ettől keletkezett a hatalmas lyuk a mellkasában – és ezek segítségével egy új Arbitert alkottak meg, hogy helyette megítélje a lelkeket.

Annak érdekében, hogy Zovaalt a börtönében lehessen tartani, a Primus egy teljesen új mágiát hozott létre, a Domination (Uralom) mágiáját és nyelvét, majd ilyen rúnákkal az Örök Lények ítéletét belevéste egykori társa húsába. Az Ardenwealdben található Heart of Forest (Erdő Szíve) mágiáját használták arra, hogy továbbra se lehessen megszökni a Maw-ból, és így biztosítsák, hogy Zovaal mindörökre ott marad, mivel a büntetését abszolútnak és visszavonhatatlannak tartották.

Bár a Primus abban reménykedett, hogy büntetése eredményeként Zovaal majd megbánja bűneit, ebben csalódnia kellett. Zovaal haragja tovább nőtt, ahogy eltökéltsége is, hogy visszaszerzi azt a hatalmat, amit elloptak tőle és mindenáron végrehajtja tervét. Hosszú korok teltek el, de a Jailer végül kiszabadította magát láncai közül, majd újabb évezredek alatt módot talált rá, hogy a Maw-ban található mágiát, a Domination mágiát a saját fegyvereként használja ellenségeivel szemben.



A Jailer szövetségesei
Zovaal nem volt egyedül már az eredeti árulása idején sem, és bebörtönzése után a hozzá hasonlóan gondolkodók igyekeztek őt segíteni. Az egyik legősibb szövetségese egy másik Örök Lény volt, Denathrius, Revendreth ura. Denathrius egy mesteri kémekből álló fajt hozott létre, a nathrezimeket (vagy dreadlordokat, rémurakat), hogy a többi kozmikus erőben lévő birodalmakba behatoljanak és a Halál befolyása alá próbálják őket vonni.

Számos nathrezim kötött ki a Twisting Netherben, ahol úgy tettek, mintha a démoni Lángoló Légió (Burning Legion) szolgái lennének. A Jailer utasítására még arra is sikerült rávenniük a Légió vezérét, Sargerast, hogy engedje meg, hogy a titán világlelket tartalmazó bolygót, Argust a halál mágiájuk segítségével a Légió seregének újjáélesztő gépezetévé alakítsák át. Ezzel ugyanis még annál is gyorsabban újjáéleszthették a démonokat, mint ahogyan az a Twisting Netherben egyébként lehetséges lett volna.

A nathrezimek és Denathrius, valamint a Maw-ban élő Mawsworn serege mellett a Jailer szövetségese lett a trollok loája, Mueh’zala, aki megállapodást kötött a Titán Őrző Odynnal. Odyn egyik szeméért cserébe beleshetett a Shadowlands birodalmába, míg Odyn szemét Mueh’zala a Jailernek adta, aki ebből készítette el a Jailer Szeme nevű ereklyét. Ennek segítségével láthatta mindazt, ami a Maw-ban történik és valószínűleg azt is, ami más birodalmakban. Odyn pedig a tudásával felszerelkezve megalkotta a Val’kyrokat a kyrianek mintájára.



A Lich King megszületése
Egy idő után Primusnak feltűnt, hogy a Jailer befolyása kezd túlterjeszkedni a Maw határain és elindult Maldraxxusból, hogy kinyomozza a dolgokat. Mielőtt távozott volna, egy üzenetet hagyott hátra Örök Lény társainak, hogy mit tegyenek a maguk védelme érdekében és azért, hogy megakadályozzák, hogy Zovaal valaha is eljusson a Sepulcherbe. Ezután Korthiába utazott és az itt élő kiszolgálókra, személyzetre (attendant) bízta a pecsétjét olyan mágiával lezárva, amelyben bízott, hogy még Zovaal sem tudja kibogozni. Miután megérkezett a Maw-ba, a Primus sejtései beigazolódtak: a Jailer fegyvert kovácsolt a láncaiból és azok segítségével legyőzte őt. A büntetéséért cserébe a Jailer megfosztotta Primust az emlékeitől és egy megtört rab lett belőle, akit a Maw-ban található torony, a Torghast mélyén csak a Runecarverként (Rúnafaragó) ismertek.

A Runecarver segítségével számos fegyvert készített Mawsworn serege számára, illetve közösen elkészítették a Frostmourne-t és a Helm of Dominationt. Már Arbiter korában felfigyelt arra, hogy a hatalmas világlélekkel rendelkező bolygóról, Azeroth-ról érkező halandók milyen erővel rendelkeznek, ezért úgy döntött, hogy a két fegyver segítségével és a bennük lévő Domination mágia segítségével elkezdi befolyását kiterjeszteni erre a bolygóra.

A magukat a Lángoló Légió tagjainak kiadó nathrezimek voltak azok, akik ezt a két eszközt áthozták a Shadowlandsről és Kil’jaedennel együttműködve az első Lich Kinget, Ner’zhul szellemét belezárták. A benne lévő erőt, amellyel később volt egy élőholt sereget létrehozni, Kil’jaeden arra kívánta használni, hogy előkészítse a Légió újabb támadását Azeroth ellen, míg a Jailer szándéka szerint a Lich King lett volna az ő uralmának előfutára. A nathrezimeknek fontos szerepük volt abban, hogy elrejtsék a Légió elől azt, hogy a Halál a saját eszközeként kívánja felhasználni a Lich Kinget. Ők építették fel a Lich King erődjét, az Icecrown Citadelt, amelynek a titkor célja az volt, hogy egy nap Azeroth életerejét majd ezen keresztül áramoltassák a Shadowlandsbe. Zovaal azonban egy idő után Ner’zhult túl gyengének és alkalmatlannak tartotta arra, hogy segíthessen neki céljai elérésében.



A Harmadik Háború során a Frostmourne-t Arthas Menethil szerezte meg, és lett vele a Lich King bajnoka. A Frostmourne képes volt áldozatai lelkét darabokra széttörni, és ezen darabok közül több is a Jailerhez került, aki aztán Torghastban tárolta őket. A Harmadik Háborút követően Ner’zhul és a Scourge próbált fellázadni a Légió ellen, ennek azonban hamar véget vetett az, hogy Arthas végül legyőzte Ner’zhult és ő lett az új Lich King. Ner’zhul szelleme végül a Maw-ban végezte, ahol a Jailer örök kárhozatra és kínokra ítélte azért, amiért nem teljesítette be szerepét.

Bár a Jailer nagy reményeket fűzött hozzá, Arthas ugyancsak kudarcnak bizonyult számára: túl gyenge volt ahhoz, hogy a Frostmourne teljes potenciálját használni tudja és igyekezett ellenszegülni a Jailer szándékainak, amikor a saját hatalomvágyának és hódításainak szentelte magát. Arthas lelkét a legyőzése után Devos és Uther a Maw-ba hajította, ahol a Jailernek sikerült megszereznie.

Az Arthast követő Lich King, Bolvar Fordragon folyamatosan érezte, hogy egy gonosz erő igyekszik befolyásolni az elméjét és akaratát, de nem tudta, hogy ő a Jailer. Igyekezett neki ellenállni, de nem tudja, hogy végül hány olyan cselekedete volt, ami valójában a Jailer céljait szolgálta.



Szövetség Sylvanas Windrunnerrel
Arthas halála után rögtön lehetősége adódott Zovaalnak, hogy új szövetségest, egy új eszközt találjon magának céljai elérése érdekében. A kétségbeesett Sylvanas Windrunner, a Banshee Királynő, elkeseredettségében, amiért nem az ő nyila ölte meg végül Arthast, öngyilkosságot követett el és leugrott az Icecrown Citadelről. Zovaal az őt szolgáló kilenc Val’kyrt küldte el először Sylvanashoz. A Val’kyrok megmutatták a Banshee Királynőnek, hogy nélküle milyen sors vár a Forsakenre. Azonban Sylvanast ez nem tartotta vissza attól, hogy véget vessen életének. Ezután a Maw-ban találta magát, ahol a Mawswornok kínozták addig, amíg a Jailer bele nem avatkozott és fel nem fedte magát előtte.

Zovaal elmesélte egész életét Sylvanasnak, az Örök Lényeket úgy állította be, mint kegyetlen teremtményeket, akik kitépték szívét és bebörtönözték őt pusztán azért, mert az Elsők igazságtalan valóságát, amiben valójában senkinek nincs szabad akarata, egy jobbra kívánta lecserélni. Azt is kijelentette, hogy a helyébe állított hamis Arbiter volt az, aki Sylvanast a Maw-ba küldte annak ellenére, hogy Bansheevé változtatása előtt milyen hősies életet élt. Sylvanas segítségét kérte, mint szövetségesét és nem mint szolgájáét, hogy megtörjék az Élet és a Halál rendszerét, így mindenki valódi szabadságot kapna.

Sylvanas először nem akart neki hinni és visszautasította, főleg azok után, hogy a Jailer felfedte, valójában ő volt az, aki létrehozta a Frostmourne-t és a Lich Kinget. A Jailer azonban utasította a val’kyrokat, hogy mutassák meg Sylvanasnak a különböző túlvilági léteket, hogy maga dönthessen arról, igazságos-e az Elsők által kigondolt rendszer. Amikor rádöbbent arra, hogy amennyiben nem ugyanabba a birodalomba kerülnek, itt sem találkozhat soha szüleivel és elhunyt testvérével, valamint arra, hogy őt az Arthas befolyása alatt elkövetett bűntettei miatt a Maw-ba száműznék, míg ádáz ellensége, a szüleit és népének számos tagját megölő Zul’jin Revendreth-ben nyerhet bocsánatot bűneiért, akkor már egyetértett a Jailerrel abban, hogy ez egy igazságtalan rendszer.



Ettől függetlenül nem akart a Jailerrel szövetkezni, mert továbbra sem bízott benne. A Jailer ezt elfogadta, de megmutatott 5 jövőképet neki, hogy bizonyítsa igazát: egy harcos sötétség fog visszatérni, elő kell majd lépnie az árnyakból és vezetnie kell, egy penge megsebzi majd a világ szívét, és annak vérét majd a kezében tartja, végül pedig megdönt egy királyt és szétszakítja majd az eget. Arra kérte Sylvanast, ha mégis úgy döntene, hogy szövetségre lép vele, akkor egy val’kyrral üzenjen. Ezt követően Sylvanast visszaküldte Azeroth-ra, azonban, hogy ne vegyék észre Shadowlandsben, hogy neki ilyen ereje van, az egyik val’kyr, Annhylde vette át Sylvanas helyét.

Sylvanas végül akkor döntött a Jailerrel való szövetség mellett, amikor a Lángoló Légió támadása után Vol’jin utolsó szavaival éppen őt bízta meg a Warchief szerepével (Vol’jin fülébe Mueh’zala suttogta a sorsdöntő szavakat). Ekkor küldte el egyik val’kyrját, Signét, hogy tájékoztassa a Maw urát arról, hogy kész segíteni neki tervei megvalósulásában. Első feladata Sylvanasnak az volt, hogy keresse fel Helyát, aki szintén a Jailer szövetségese volt és szerezze meg tőle a Soulcage-et, amellyel a val’kyr Eyirt az uralmuk alá vonhatják. Sylvanas teljesítette is volna a küldetést, ha végül nem lép közbe és töri össze a Soulcage-et Genn Greymane.

A terv valósággá válik
A Lángoló Légió legyőzésével Azeroth hősei Argus világlelkével is végeztek. Ahogy azt a Jailer és a nathrezimek évezredekkel ezelőtt eltervezték, Argus halálmágiával átitatott lelke a Shadowlandsben kötött ki az Arbiter előtt, azonban egy ekkora lény lelkét nem bírta el a rendszer, és az Arbitert ez teljesen megtörte. Ennek következménye az lett, hogy az Arbiter már nem tudta betölteni feladatát és valamennyi lélek a Maw-ban kötött ki anélkül, hogy életét vizsgálat alá vetették volna és jogos túlvilági helyét kijelölték volna.


A Jailer terve kezdett működésbe lépni. Mostantól minél több lélekre és animára volt szüksége, ezért utasította Sylvanast, hogy szerezzen neki minél több lelket. Sylvanas ekkor Warchiefként belekezdett egy újabb háborúba a Horda és a Szövetség között, valamint felgyújtotta Teldrassilt. Minden tettének a célja az volt, hogy minél többen meghaljanak a harcok során. A Maw-ba küldött lelkekből aztán a Jailer sokakat képes volt Mawsworn seregébe toborozni, és mikor elég erősnek ítélte meg a saját hatalmát és seregét, utasította Sylvanast arra, hogy vegye el a Lich Kingtől a Helm of Dominationt és azt szakítsa szét, ezzel megbontva az Azerothot a Shadowlandstől elválasztó határvonalat. Sylvanas Windrunner eleget is tett a kérésének, az Icecrown Citadelhez ment, ahol legyőzte a Lich Kinget, felszabadítva ezzel Bolvar Fordragont ez alól a teher alól, majd megtette az elképzelhetetlent: széttépte a Helm of Dominationt, ezzel beteljesítve a Jailer utolsó jóslatát, hogy megdönt egy királyt és egymaga szétszakítja az eget.


Zovaal tervének megvalósulásához szüksége volt Shadowlands 5 pecsétjére ahhoz, hogy megnyithassa az utat a Sepulcher felé. A saját pecsétje és szövetségese, Denathrius pecsétje rendelkezésére állt, azonban a további három pecsét megszerzéséhez fondorlatra volt szükség. Saját seregével továbbra sem volt képes a Maw-t elhagyni, ezért olyan tiszta lelkekre volt szüksége, akik képesek lesznek majd ezeket megszerezni a többi Örök Lénytől. Sylvanast bízta meg azzal, hogy kutasson fel számára megfelelő tiszta lelkeket, amit a Banshee Királynő meg is tett azzal, hogy elrabolta Thrallt, Baine Bloodhoofot, Jaina Proudmoore-t és Anduin Wrynnt – Tyrande Whisperwindnek azonban sikerült legyőznie elrablóit. Az elrabolt lelkeket aztán a Jailer kezdte kezelésbe venni azért, hogy kiválaszthassa közülük a legmegfelelőbbet terve végrehajtásához.

Ekkor azonban megjelentek a hősök Azeroth-ról….
